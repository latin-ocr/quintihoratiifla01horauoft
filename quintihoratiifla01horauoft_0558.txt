554 -—

XVI.

AD GROSPHUM.

mmmmmm

Otium Divos rogat in patenti

prensus Aegaeo, simul atra nubes

Condidit Lunam, neque certa fulgent
· Sidera nautis:

Otium bello furiosa Thrace, 5

Otium Medi pharetra decori,

‘Grospho , non gemmis 9 neque purpura v0-.
nale, neque auro.

Non enim gazae neque consularis
submovet lictor miseros tumultus 10
Mentis, et Curas laqueata circum

Tecta volantes,

Vivitur parvo hene, cui paternum
Splendet in mensa tenui salinum ·.
Nec leves somnos Timor aut Cupido ,15
s Sordidus aufert.

Quid brevi fortes jaculamur aevo
Multa? quid terras alio calentes
Sole mutamus P Patriae quis exsul
Se quoque fugit? 20

scandit aeratas vitiosa naves

Cura: nec turmas equitum relinquit:
Ocior cervis, et agente nimbos
Ocior Euro.

